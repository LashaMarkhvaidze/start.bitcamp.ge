---
description: ვებ-დეველოპმენტი კიდევ უფრო დიდი დოზით
---

# III ეტაპი

პირველ რიგში გილოცავ 🎉 თუ ამას კითხულობ ესეიგი წარმატებით დაასრულე პირველი და მეორე ეტაპი. უკვე იცი პროგრამირების საფუძვლები და ფლობ ვებ-დეველოპმენტის საწყისებს. ასევე საკმაო რაოდენობის პროექტები გაქვს შესრულებული რომლითაც დარწმუნებული ვარ ამაყობ 💪

დროა უფრო ღრმად გადავეშვათ ვებ-დეველოპმენტში, გავიმყაროთ მიღებული ცოდნა და ვისწავლოთ კიდევ უფრო საინტერესო და კომპლექსური პრობლემების გადაწყვეტა.

ისევ [freeCodeCamp](https://www.freecodecamp.org/learn) - ით ვაგრძელებთ:

1. APIs and Microservices Certification - აქ პირველად გექნება შეხება Backend დეველოპმენტთან.
2. Information Security and Quality Assurance Certification — აქ უსაფრთხოების, ტესტირების და ხარისხის კონტროლის ძალიან მნიშვნელოვან თემებს გაეცნობი.
3. Coding Interview Prep — ეს თავი ფარავს ალგორითმებისა და მონაცემთა სტრუქტურების აუცილებელ ნაწილს. ასევე უამრავ რეალურ პროექტს მოიცავს სადაც full-stack აპლიკაციების გაკეთება მოგიწევს. ამ თავის დამთავრება რამოდენიმე თვეში ალბათ შეუძლებელიც კია იმდნად დიდია და ბევრ სამუშაოს მოიცავს, თუმცა მანამდე შეუტიე სანამ ისეთ დონემდე არ მიხვალ რომ შენს შესაძლებლობებში დარწმუნდე.
4. პირადი პორთფოლიოს გაკეთება Github - ზე: ამ პუნქტის ნაწილია [Command Line](https://missing.csail.mit.edu/2020/command-line/) — ის გაცნობა და [Git](https://missing.csail.mit.edu/2020/version-control/) — ის მინიმალური ფუნქციონალის სწავლა. III ეტაპის დასასრულს გექნება შენი პირადი Github პროფაილი, ასევე პირადი პორთფოლიო რომელსაც ექნება ვებ-გვერდის სახე და გამოქვეყნებული იქნება Github Pages — ის საშუალებით.
5. Deep Dive Into Modern Web Development — [FullStack Open](https://fullstackopen.com/en/) ჰელსინკის უნივერსიტეტის კურსია ვებ აპლიკაციებზე. ფრონტზე React — ით და ბექზე NodeJS —ით სწავლობ თანამედროვე ვებ-აპლიკაციების კეთებას.
6. [You Don’t Know JS:](https://github.com/getify/You-Dont-Know-JS/) — წაიკითხე! ძალიან მნიშვნელოვანი წიგნია და Javascript — ის როგორც ენის ყველაზე ბნელ კუნჭულებში შეგახედებს. დაგჭირდება, ბოლო-ბოლო Javascript — ს ვერსად გაექცევი. საერთოდაც, მიეჩვიე რომ წიგნების კითხვა მოგიწევს, ეგეთი პროფესიაა, თუ წარმატებას გინდა მიაღწიო ბლომად სწავლა მოგიწევს და ვერასოდეს მოდუნდები.

არასავალდებულო მაგრამ სასარგებლო ნაწილი: [justjavascript.com](https://justjavascript.com/)

