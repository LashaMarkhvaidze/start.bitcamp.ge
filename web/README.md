# ვებ აპლიკაციების ფუნდამენტალები

**ამ კურსის თარგმნა ჯერ არ დაგვისრულებია, ამიტომ გვერდების უმეტესობა ცარიელია, თუმცა თუ ინგლისურად გსურს იგივე მასალის სწავლა ამაზე კარგ რესურსს ვერ იპოვი:** [**https://fullstackopen.com/en**](https://fullstackopen.com/en)\*\*\*\*

ვებ აპლიკაციების შესასწავლად ალბათ ყველაზე კარგი გზა უკვე არსებული რომელიმე აპლიკაციის გარჩევა იქნებოდა. ჩვენც სწორედ ასე დავიწყებთ ამ აპლიკაციის გარჩევით: [https://studies.cs.helsinki.fi/exampleapp](https://studies.cs.helsinki.fi/exampleapp) 

ამ აპლიკაციის გარჩევის მთავარი მიზანია დავინახოთ როგორ მუშაობს ზოგადად ვები მაგრამ ამ სტილით აპლიკაციების კეთება დღეისთვის შეიძლება მოძველებულად ან ცუდ პრაქტიკადაც კი ჩაითვალოს. თუმცა ძალიან მნიშვნელოვანია რომ წარმოდგენა გვქონდეს რა და როგორ ხდება შესაბამისად აუცილებლად ვთვლი რომ ეს საკითხები ავხსნათ და წარმოდგენა შეგიქმნათ იმაზე თუ რა არის და როგორ მუშაობს ვები. 

ამ მასალაში ყველგან გამოვიყენებთ **Chrome** ბროუზერს და თქვენც იგივეს გირჩევთ რომ ადვილად გამოგვყვეთ. 

დავიწყოთ! გახენით [აპლიკაცია](https://studies.cs.helsinki.fi/exampleapp/) თქვენს ბროუზერში.

ვებ დეველოპმენტის პირველი წესი: ბროუზერის კონსოლი ყოველთვის გახსნილი გაქვს! თქვენს კლავიატურაზე დააჭირეთ F12 - ღილაკს ან ღილაკების შემდეგ კომბინაციას: 

* MacOS - ზე: `option-cmd-i`
* Windows/Linux - `ctrl-shift-i`

სანამ გააგრძელებთ კითხვას, აუცილებლად გახსენით კონსოლი და დატოვეთ გახსნილი. აი ასე გამოიყურება კონსოლი: 

![](../.gitbook/assets/1e.png)

შეგიძლიათ გადართოთ Network ტაბზე და ჩართოთ Disable cache ფუნქცია რაც გამორთავს ქეშირებას და თქვენს ბრაუზერში ჩატვირთული კოდი და მასალები ყოველ რეფრეშზე განახლდება - ეს მნიშვნელოვანია დეველოპმენტისას რადგან როდესაც თქვენს ედიტორში კოდს შეცვლით აუცილებლად დაგჭირდებათ განახლებული კოდის ჩატვირთვა შემდეგ რეფრეშზე. 

ასევე სასარგებლო შეიძლება იყოს Preserve log ფუნქცია რომელიც უზრუნველყოფს ლოგების შენახვას წინა რეფრეშებიდან. ამ ფუნქციის გარეშე, ყოველ რეფრეშზე წინა რეფრეშის ლოგები წაიშლება, თუმცა მისი გამოყენება თქვენზეა დამოკიდებული, შეიძლება ყოველთვის არც გჭირდებოდეთ. 

მართალია ყველაზე მნიშვნელოვანი Console ტაბია მაგრამ Network - საც არა ნაკლები სიხშირით გამოიყენებთ ხოლმე. 

